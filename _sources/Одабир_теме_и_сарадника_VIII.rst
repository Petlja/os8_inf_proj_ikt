Одабир теме и сарадника
========================

..   Да би стечена знања о табеларном представљању података и табеларним прорачунима над њима, којима смо се бавили у области ИКТ-а, као и знања о отвореним подацима, о којима смо говорили у области дигиталне писмености, била практично примењена, у оквиру наредних лекција радићеш на истраживачком пројекту заједно са својим друговима из одељења. 
     У оквиру овог пројекта потребно је да препознаш реалне животне ситуације у којима межеш да примениш усвојена знања и стечене вештине из претходних лекција. Током рада на истраживачком пројекту можеш да користиш интернет, али потражи и додатне информације из различитих уџбеника и књига из библиотеке.

.. infonote::

   На овом часу ћеш радити следеће:

   * размисли о предложеним темама и одабери ону која ти је најинтересантнија и коју ћеш кроз пројектне активности обрађивати на наредна два школска часа. 
   * пронађи сараднике – другове и другарице који су заинтересовани за исту ту тему и формирајте тим у оквиру кога ћете радити заједно на реализацији пројектних активности и бити сарадници на пројекту.
   * дефинишите заједно истраживачки задатак којим ћете се бавити у оквиру одабране теме пројекта, односно начине како ћете да спроведете истраживање (теоријски или експериментима) и које ресурсе ћете користити.

Ове школске године предлажемо ти неколико изузетно важних истраживачких тема за које знамо да их можеш са успехом реализовати. Сви предлози стављају те у активну улогу особе која може да допринесе бољитку друштвене заједнице у којој живиш.

1.  **Квалитет ваздуха** (проналажење и преузимање скупа података са Портала отворених података о загађаности ваздуха, анализа у програму за табеларне прорачуне и графички приказ података, доношење закључака, израда паноа и мултимедијалне презентације)
2.  **Анализа саобраћајних несрећа** (проналажење и преузимање скупа података са Портала отворених података о саобраћајним незгодама по полицијским управама и општинама, анализа у програму за табеларне прорачуне и графички приказ података и доношење закључака, израда паноа и мултимедијалне презентације)
3.  **Статистика о пандемији COVID-19** (проналажење и преузимање скупа података са релевантних извора о пандемији вируса COVID-19, анализа у програму за табеларне прорачуне и графички приказ података и доношење закључака, израда паноа и мултимедијалне презентације)
4.  **Трговина путем интернета** (проналажење и преузимање скупа података са Портала отворених података, анализа у програму за табеларне прорачуне и графички приказ података и доношење закључака, израда паноа и мултимедијалне презентације)
5.  **Страни језици** (проналажење и преузимање података са Портала отворених података о броју ученика који уче одређене стране језике, анализа у програму за табеларне прорачуне и графички приказ података и доношење закључака, израда паноа и мултимедијалне презентације)
6.  **Завршни испит** (проналажење и преузимање статистичких података о завршном испиту у претходној школској години за вашу школу и школе са територије ваше општине или округа, анализа у програму за табеларне прорачуне и графички приказ података и доношење закључака, израда паноа и мултимедијалне презентације)
7.  **Перспективна занимања**  (проналажење и преузимање статистичких података о занимањима која нестају, о занимањима којима је тржиште презасићено и о дефицитарним занимањима, анализа у програму за табеларне прорачуне и графички приказ података и доношење закључака, израда паноа и мултимедијалне презентације)
8.  **Квалитет вода** (проналажење и преузимање скупа података са Портала отворених података о квалитету вода, анализа у програму за табеларне прорачуне и графички приказ података и доношење закључака, израда паноа и мултимедијалне презентације)

Најлакши начин да одабереш тему јесте да за сваку од предложених тема излисташ што више разлога због којих ти је интересантна и зашто ти се допада. Користи папирне стикере да запишеш своје идеје. Размисли и сваку идеју постави на посебан стикер. У случају да не постоји начин да уживо одаберете тему, наставник или наставница може направити виртуелну таблу у неком од веб алата Лино (https://en.linoit.com/) или Падлет (https://padlet.com/) на којој ћете постављати виртуелне стикере.

На основу идеја које су написане на стикерима можеш лако да одабереш сараднике који ти највише одговарају за тему коју желиш да обрађујеш у пројекту. 

Формирајте тим од 3 до 5 чланова. Када сте формирали тим потребно је да се у оквиру тима договорите око начина како ћете да спроведете истраживање и које ресурсе (интернет, библиотека, програми за обраду текста и рад са сликама,..) ћете користити током вашег заједничког истраживања и рада на пројекту.

Да бисмо ти лакше објаснили кораке који следе у креирању пројекта одабраћемо тему **Квалитет ваздуха**.

Тема пројекта: Квалитет ваздуха 
---------------------------------------

Опис истраживачког задатка
'''''''''''''''''''''''''''''''

Да ли је и колико ваздух у градовима Србије загађен, анализа узрока и фактора који доприносе загађењу и какве последице загађење ваздуха има на људско здравље и како утиче на биљни и животињски свет. Пронаћи и преузети скупа података са Портала отворених података о загађаности ваздуха, анализирати их у програму за табеларне прорачуне и графички приказати податаке и извести закључак. 
Коришћењем програма за табеларне прорачуне, као и програма за израду мултимедијалних презентација, креирати презентацију која ће бити постављена на школски сајт. Израдити паное који ће илустровати проблем загађености ваздуха, узроке и последице и изложити га у холу школе.

Циљ пројекта
'''''''''''''''''''''''''

Развити свест о утицају и последицама прекомерног и дуготрајног загађења ваздуха здравље људи, као и биљног и животињског света, идентификовати које су најчешће здравствене тегобе које настају, које превентивне мере применити и како се заштитити.